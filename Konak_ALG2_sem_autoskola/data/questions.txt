01) Co smí užít řidič v provozu na pozemních komunikacích?
a: Jen vozidlo, které splňuje technické podmínky stanovené zvláštním předpisem. (1)
b: I vozidlo, které sice nesplňuje technické podmínky, ale majitel vozidla dovolí vozidlo užít nebo jeho užití přikáže. (0)
c: I vozidlo, které splňuje jen některé technické podmínky stanovené zvláštním předpisem, pokud řidič dbá při jízdě zvýšené opatrnosti. (0)
02) Co znamená dát přednost v jízdě?
a: Povinnost řidiče vždy zastavit vozidlo před hranicí křižovatky nebo před vjezdem na jinou pozemní komunikaci. (0)
b: Povinnost řidiče nezahájit jízdu nebo jízdní úkon nebo v nich nepokračovat, jestliže by řidič, který má přednost v jízdě, musel náhle změnit směr nebo rychlost jízdy. (1)
c: Povinnost řidiče nezahájit jízdu nebo jízdní úkon nebo v nich nepokračovat pouze pokud do křižovatky přijíždí vozidlo nebo tramvaj zprava. (0)
03) Kdo může během jízdy kouřit?
a: Řidič nákladního vozidla. (1)
b: Řidič motocyklu. (0)
c: Řidič autobusu. (0)
04) Co je krajnice?
a: Je to část vozovky, na kterou je ve všech případech zakázáno vjíždět. (0)
b: Je to část povrchu pozemní komunikace ležící mezi okrajem přilehlého jízdního pruhu a hranou koruny pozemní komunikace, skládá se zpravidla ze zpevněné části a nezpevněné části. (1)
c: Je to část povrchu pozemní komunikace, která je vždy označena značkou. (0)
05) Co je motorové vozidlo?
a: Je to vozidlo poháněné vlastní pohonnou jednotkou, ne však trolejbus. (0)
b: Je to vozidlo poháněné vlastní pohonnou jednotkou a tramvaj. (0)
c: Je to nekolejové vozidlo poháněné vlastní pohonnou jednotkou a trolejbus. (1)
06)Co je průběžný pruh?
a: Je to jízdní pruh probíhající v původním směru křižovatkou nebo v místě, kde se mění počet jízdních pruhů. (1)
b: Je to střední jízdní pruh tam, kde jsou na vozovce vyznačeny alespoň tři jízdní pruhy v jednom směru jízdy. (0)
c: Je to jízdní pruh, který je po ukončení znovu obnoven a vyznačen na vozovce. (0)
07) Co může seřizovat stanice technické kontroly při pravidelné technické prohlídce?
a: Brzdovou soustavu, řízení a nápravu. (0)
b: Řídící funkce motoru u motorů s řízeným emisním systémem. (0)
c: Světlomety, pokud se jedná o jednoduché seřízení. (1)
08) Co je silnice pro motorová vozidla? 
a: Je to každá pozemní komunikace s výjimkou dálnic. (0)
b: Je to silnice označená dopravní značkou Rychlostní komunikace. (0)
c: Je to pozemní komunikace označená dopravní značkou Silnice pro motorová vozidla. (1)
09) Co je dálnice?
a: Je to pozemní komunikace o třech nebo více jízdních pruzích vyznačených na vozovce v jednom směru jízdy. (0)
b: Je to pozemní komunikace označená dopravní značkou Dálnice. (1)
c: Je to pozemní komunikace označená dopravní značkou Dálnice nebo dopravní značkou Silnice pro motorová vozidla. (0)
10) Co je řidič povinen neprodleně udělat, dojde-li při jízdě vozidla v tunelu k poruše vozidla, pro kterou se toto vozidlo stalo nepojízdným, nebo dojde-li k dopravní nehodě? 
a: Opustit tunel. (0)
b: Vypnout motor, a je- li k vytápění vozidla použito nezávislé topení, vypnout i toto topení. (1)
c: Vypnout osvětlení vozidla. (0)
11) Co musí mít motorové vozidlo za jízdy? 
a: Zavřena boční okna. (0)
b: Vždy rozsvícena všechna světla. (0)
c: Rozsvícena obrysová světla a potkávací světla nebo světla pro denní svícení, pokud je jimi vybaveno podle zvláštního právního předpisu. (1)
12) Kdo má přednost při čerpání pohonných hmot?
a: Řidiči vozidel s právem přednostní jízdy; přitom nepoužívají zvláštních výstražných znamení. (1)
b: Řidiči vozidel s právem přednostní jízdy; k upozornění ostatních řidičů však musejí použít zvláštních výstražných znamení. (0)
c: Řidiči vozidel hromadné dopravy osob, například autobusů, a řidiči vozidel přepravujících zboží, které podléhá rychlé zkáze. (0)
13) Co je zakázáno v provozu na pozemních komunikacích? 
a: Troubit. (0)
b: Neoprávněně užívat zvláštních výstražných světel a zvláštního zvukového výstražného znamení, které užívá vozidlo s právem přednostní jízdy. (1)
c: Svítit za nesnížené viditelnosti. (0)
14) Chodec na přechodu pro chodce signalizuje úmysl přejít vozovku mávnutím bílou slepeckou holí ve směru přecházení. Jak se zachováte?
a: Snížím rychlost jízdy nebo zastavím vozidlo před přechodem pro chodce a umožním chodci nerušené a bezpečné přejití vozovky. (1)
b: Budu pokračovat v jízdě, protože nevidomý člověk bez doprovodu nesmí přecházet vozovku. (0)
c: Zvukovým výstražným znamením dám najevo, že nemůže přecházet přes vozovku a budu pokračovat v jízdě. (0)
15) Co patří mezi prvky aktivní bezpečnosti? 
a: Airbag. (0)
b: Deformovatelná příď. (0)
c: Dobrý výhled z vozidla. (1)
16) Jedete za hustého deště za nákladním vozidlem, které intenzivně znečišťuje Vaše přední okno. Jak se zachováte?
a: Pojedete co nejtěsněji za ním. (0)
b: Zvýšíte rozestup mezi vozidly. (1)
c: Okamžitě zahájíte předjíždění. (0)
17) Kam se umisťuje kontrolní nálepka osvědčující technickou způsobilost vozidla?
a: Na zadní tabulku registrační značky. (1)
b: Na přední tabulku registrační značky. (0)
c: Podle požadavku zákazníka. (0)
18) Co znamená zastavit? 
a: Uvést vozidlo do klidu na dobu nezbytně nutnou k neprodlenému nastoupení nebo vystoupení přepravovaných osob anebo k neprodlenému naložení nebo složení nákladu. (1)
b: Povinnost řidiče nezahájit jízdní úkon nebo v něm nepokračovat, jestliže by řidič, který má přednost v jízdě, musel náhle změnit směr nebo rychlost jízdy. (0)
c: Přerušit jízdu z důvodu nezávislého na vůli řidiče, například při poruše vozidla. (0)
19) Kdy smíte při jízdě s motorovým vozidlem, které je vybaveno světly pro denní svícení, těmito světly svítit?
a: Pouze při nesnížené viditelnosti, a to bez současného použití obrysových světel. (1)
b: Při nesnížené viditelnosti samostatně a při současném použití obrysových světel i při snížené viditelnosti. (0)
c: ouze v době od 6.00 hodin do 20.00 hodin a jen při současném použití obrysových světel. (0)
20) Kde se zjišťuje správný tlak huštění pneumatik?
a: Na studených, jízdou nezahřátých pneumatikách. (1)
b: Na jízdou zahřátých pneumatikách. (0)
c: Na pneumatikách bez ohledu na jejich teplotu. (0)
21) Jak lze snížit spotřebu paliva vozidla? 
a: Použitím dražšího paliva. (0)
b: Dodržováním tlaku vzduchu v pneumatikách, který je předepsaný výrobcem. (1)
c: Nepoužíváním nejvyššího převodového stupně. (0)
22) Co se rozumí aktivní bezpečností vozidla?
a: Vlastnosti vozidla minimalizující škody v průběhu dopravní nehody. (0)
b: Vlastnosti vozidla minimalizující příčiny vzniku dopravní nehody. (1)
c: Vlastnosti vozidla minimalizující následky dopravní nehody po jejím vzniku. (0)
23) Kdo může přistavit vozidlo k pravidelné technické prohlídce?
a: Jakákoliv osoba, které je vozidlo svěřeno. (1)
b: Pouze provozovatel vozidla. (0)
c: Pouze vlastník vozidla. (0)
24) Poraněný je při vědomí a stěžuje si na silnou bolest v oblasti zad, eventuálně na brnění nebo necitlivost dolních končetin. Jaké by mohl mít poranění?
a: Zlomeniny dolních končetin. (0)
b: Poranění hrudníku. (0)
c: Poranění páteře, při změně citlivosti také poranění míchy. (1)
25) Co je pěší zóna? 
a: Oblast, jejíž začátek je označen dopravní značkou Pěší zóna a konec je označen dopravní značkou Konec pěší zóny. (1)
b: Oblast, jejíž začátek je označen dopravní značkou Stezka pro chodce a konec je označen dopravní značkou Konec stezky pro chodce. (0)
c: Každý chodník, oddělený od vozovky výškově nebo jinak, který jiní účastníci provozu než chodci nesmí použít. (0)


